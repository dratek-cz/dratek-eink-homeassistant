<p align="center">
  <img src="https://raw.githubusercontent.com/dratek-cz/dratek-eink-homeassistant/main/custom_components/dratek_eink/frontend/dratek-eink-logo.png" alt="DRATEK.CZ eInk" width="360">
</p>

# DRATEK eInk pro Home Assistant

Integrace pro Home Assistant, která umí vyhledat dostupné BLE eInk cenovky DRATEK, zobrazit diagnostiku Bluetoothu a připravit grafický návrh přímo v Home Assistantu.

Instalace je určena výhradně přes HACS. Není potřeba nic kopírovat ručně ani psát do `configuration.yaml`.

## Aktuální vydání 1.0.5

- Dokumentace a historie změn obsahují pouze podporovanou řadu 1.x.
- Úplný přehled podporovaných vydání je v souboru [CHANGELOG.md](CHANGELOG.md).

## Instalace přes HACS

1. V Home Assistantu otevři `HACS`.
2. Vpravo nahoře otevři menu se třemi tečkami.
3. Zvol `Custom repositories`.
4. Do pole `Repository` vlož:

```text
https://github.com/dratek-cz/dratek-eink-homeassistant
```

5. Jako kategorii vyber `Integration`.
6. Potvrď přidání repozitáře.
7. V HACS najdi `DRATEK eInk`.
8. Nainstaluj integraci.
9. Restartuj Home Assistant.

## Povinný krok: Bluetooth integrace

Před použitím DRATEK eInk musí být v Home Assistantu přidaná a funkční integrace `Bluetooth`.

1. Otevři `Settings`.
2. Otevři `Devices & services`.
3. Klikni na `Add integration`.
4. Vyhledej `Bluetooth`.
5. Přidej Bluetooth adaptér nebo ověř, že už je Bluetooth integrace aktivní.

Bez této integrace Home Assistant neposkytuje BLE skenování a DRATEK eInk panel neuvidí žádné cenovky.

## Aktivace integrace

Po instalaci přes HACS je potřeba integraci jednou přidat do Home Assistantu:

1. Otevři `Settings`.
2. Otevři `Devices & services`.
3. Klikni na `Add integration`.
4. Vyhledej `DRATEK eInk`.
5. Klikni na integraci.
6. V okně `Aktivovat DRATEK eInk` klikni na `Odeslat`.

Tím se integrace aktivuje a v levém menu Home Assistantu se zobrazí nová položka `DRATEK eInk`.

## Vyhledání displejů

1. V levém menu otevři `DRATEK eInk`.
2. Klikni na `Vyhledat zařízení`.
3. Stránka zobrazí stav Bluetoothu, počet dostupných Bluetooth scannerů/proxy a počet BLE zařízení, která Home Assistant vidí.
4. Pokud jsou v dosahu DRATEK eInk cenovky, zobrazí se v tabulce.
5. U nalezené cenovky můžeš kliknout na `Odeslat dratek.cz` pro první test zápisu na displej.

U nalezených displejů se zobrazuje:

- fyzický kód displeje, například `92.80.95.16`
- BLE adresa
- model displeje
- RSSI
- SDK typ
- baterie
- SW/HW informace

## Editor grafiky

Panel obsahuje první verzi grafického editoru:

- výběr nalezeného displeje
- pracovní plocha podle rozlišení displeje
- textové objekty
- proměnné textové objekty
- hodnoty proměnných přímo v Home Assistant panelu
- výběr fontu a bold pro text
- obdélníky s výplní a rámečkem
- čáry
- obrázky z počítače
- EAN objekt
- QR objekt
- ikonová paleta nástrojů
- výběr objektu kliknutím
- posouvání objektů myší
- změna velikosti tažením rohů
- vlastnosti objektu v pravém sloupci
- přesné zadání X/Y/šířky/výšky
- posun vrstvy dopředu/dozadu
- smazání vybraného objektu
- interní uložení projektu přímo v Home Assistantu
- načtení uloženého projektu pro stejné rozlišení
- náhled v reálných barvách eInk displeje
- odeslání celého návrhu do vybraného displeje

Projekty se ukládají interně do Home Assistant storage. Nestahují se jako soubory do počítače.

## Proměnné v návrhu

Textový objekt může být označený jako proměnný. Každá proměnná má vlastní název a editor hlídá, aby se názvy v jednom návrhu neopakovaly.

V panelu `Proměnné návrhu` je možné zadat aktuální hodnoty proměnných. Náhled se po změně hodnoty překreslí hned a při odeslání návrhu do displeje se použije hodnota proměnné místo defaultního textu.

Aktuální verze posílá u běžných displejů celý bitmapový návrh. Backend už umí SDK partial-update příkaz `0x60`, ale povoluje ho jen pro SDK typ `2635`, kde Android SDK opravdu podporuje part display.

QR objekt používá vestavěný QR encoder pro běžné krátké texty a URL. EAN objekt odděluje čárový kód od čísla pod ním, aby text nezasahoval do čar.

## Debug Bluetoothu

Panel zobrazuje i obecná BLE zařízení, která Home Assistant zachytil. Díky tomu jde poznat rozdíl mezi těmito stavy:

- Home Assistant nemá žádný Bluetooth adaptér ani Bluetooth proxy.
- Bluetooth funguje, ale v dosahu není žádná DRATEK eInk cenovka.
- Bluetooth funguje a DRATEK eInk displeje jsou nalezené.

## Podporované displeje

Integrace obsahuje mapu rozměrů a modelů vytaženou z Android SDK/AAR. Důležité typy:

- `40`, `43`, `46`, `48`, `51`: PE29 / PE29R_V4_BLE 296x128
- `75`: EPA LCD 400x300 BWR
- `267`: EPA LCD 250x128 BWR
- `296`: EPA LCD 800x480 BW
- `2635`: EPA LCD 960x680 BWR, jediný typ s ověřenou SDK podporou partial update

## Poznámky k dosahu

Home Assistant musí mít Bluetooth LE dosah k cenovce. Pokud běží na místě, odkud na displeje nedosáhne, bude potřeba použít Bluetooth proxy nebo později samostatnou síťovou bránu.

Aktuální verze podporuje přímý Bluetooth přenos z Home Assistantu i přenos přes ESP32 gateway.

## Aktualizace

Aktualizace vycházejí jako verzovaná GitHub vydání řady 1.x. HACS je nabízí standardním způsobem podle nejnovější stabilní verze.


## Ikony v HACS a Home Assistantu

[Přidat DRATEK eInk do HACS](https://my.home-assistant.io/redirect/hacs_repository/?owner=dratek-cz&repository=dratek-eink-homeassistant&category=integration)

Do schválení ve výchozím katalogu přidejte repozitář jako vlastní integraci.
Ikony světlého i tmavého motivu jsou přímo v `custom_components/dratek_eink/brand/`
a v instalačním ZIPu. Home Assistant od verze 2026.3 načítá tyto ikony vlastní
službou Brands; není potřeba samostatná instalace obrázků.
